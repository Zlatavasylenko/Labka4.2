# Labka4.2
Arrays of arrays and dynamic arrays(version 2)
Версія 2
Написати програму, яка заповнює матрицю дійсними або цілими (залежно від варіанту) числами, отриманими з текстового файлу, обробляє її та виводить результати обробки. Матриця зображується в масиві масивів (двовимірному масиві).
Вимоги до виконання
1. Реалізувати програму за допомогою проєкту, який включає три файли. 
- h-файл: прототипи функцій роботи з двовимірними масивами та інші оголошення імен, 
- однойменний з ним cpp-файл: самі ці функції, 
- головний файл – головна функція та допоміжні до неї, не зв’язані з обробкою двовимірних масивів.
2. У програмі мають бути функції для підзадач: 
- вивести повідомлення, яке містить групу, прізвище та ім'я студента, назву роботи, номер варіанту та формулювання задачі в ньому; 
- отримати від користувача шлях до файлу та повернути його;
- увести дані в матрицю з файлу за допомогою потоку типу ifstream; 
- обробити матрицю; 
- залежно від варіанту, вивести матрицю у файл за допомогою потоку типу ofstream або вивести результати обробки матриці на екран; 
- можливо (залежно від варіанту), ввести додаткові величини, 
- можливо (залежно від варіанту), допоміжна до обробки масиву.
3. Головна функція викликає функції: виведення повідомлення про назву роботи, її виконавця та варіант завдання, отримання шляху до файлу, введення даних з файлу, обробки матриці, виведення результатів обробки.
4. Перед уведенням з файлу та виведенням у файл програма запитує шлях до файлу. Користувач уводить шлях. Якщо користувач задав порожній шлях до файлу введення, то далі дані вводяться з файлу in.txt. Якщо користувач задав порожній шлях до файлу виведення, то дані виводяться у файл out.txt.
5. У разі невдалого відкривання потоку для роботи з файлом шлях запитується й уводиться повторно.
6. У вхідному файлі має бути гарантовано, що перший рядок містить розміри матриці – два цілих числа n і m, обидва в межах від 3 до N, наступні n рядків містять по m цілих або дійсних (залежно від варіанту) чисел.
7. У функціях уведення, обробки та виведення матрицю представлено параметром, тип якого означено в програмі. Ще один параметр у функції введення представляє вхідний потік, у функції виведення – шлях до файлу. Інші параметри – залежно від варіанту.
8. Якщо результатом обробки є матриця, то вона виводиться у файл, відмінний від вхідного, у тому ж вигляді, що й у вхідному файлі, тобто з розмірами в першому рядку та з вирівнюванням стовпчиків за правим краєм. Якщо результатом обробки є одна або кілька послідовностей чисел, то результат виводиться на екран окремою функцією. Якщо результатом обробки є окреме число або кілька чисел, або текстове повідомлення, то результат виводиться на екран.
9. Окрема програма має створювати текст із вхідними даними для основної програми, який зображує матрицю максимально можливих розмірів.
10. З бібліотечних класів, окрім класів потоків, допускається тільки string.
